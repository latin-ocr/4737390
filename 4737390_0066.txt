52

pollutae rempublicam suam minime mutavissent. Omnia deinde,
quae Apollonius ad illustrandam indolem nuptarum et virginum
connubii gaudio maxime elatarum suo faceto et festivo modo
narravit, omisit. Amorem Iasonis et Hypsipyles a Rhodio
ita descriptum, ut non tempestas sed utriusque arbitrium
connubii vincula obstrinxerit nec Iason (aperte enim professus
erat se non diu posse manere magna incepta perfecturum)
amantem Hypsipylen misere reliquerit, plane depravavit
Valerius Aeneae et Didonis amorem 1) pessime imitatus. Totam
hanc moram ad Argonautarum propositum eorumque iter
nihil pertinere, neque quidquam novi afferre neque res intri-
care vel ad finem perducere libenter concedo. Longe enim
alia res est hospitium, quod Aeneae Dido Carthaginis nuper
conditae regina praebuit: ducis et reginae amore Troiani et
vires post hiemem a Iunone demissam reficere poterant et
bellum Punicum praedicere Vergilius. Sed tam venuste rem
suam egit ApolloniuS‚ ut haec Lemno in insula mora lectori
nihilominus delectationem afferat.

Profectionem Argonautarum vere et pulchre depinxit
Apollonius Rhodius: hoc admoneo, quod epico more rectissime
saepius tale quid describitur et gratissima Homerica imitatio
bene se habet et quod innatum Graecae genti studium na-
vigandi nec bibliothecis Alexandrinis nec poesi ad finem
vergente evanescere potuisse videmus, Prospero cursu (Apoll.
1 ε 915-922) ad insulam Electrae Atlantidis adveniunt, ubi
Orphei consilio initiati sunt ut securi» iter perficerent. Hoc
loco non possum quin animadvertam, quanta temperantia et
quam sano ingenio saepe usus sit ille, cui Alexandrinae

 

1) Cf. Aen. 4 ε 160-172.

