78

In sequentibus de Valerio solo agam quod multa facta
inseruit inter Argonautarum appulsum in Colchidem et
nascentem Iasonis et Medeae amorem.

Medio fere in libro quinto sollemni voce musam invocat:

incipe nunc cantus alios, dea, visaque vobis
Thessalici da bella ducis, non mens mihi, non haec
ora satis; ventum ad furias infandaque natae
foedera et- horrenda trepidam sub virgine puppem;
impia monstriferis surgunt iam proelia campis.
Ante dolos, ante infidi tamen exequar astus
Soligenae falli meriti meritique relinqui

inde canens.

In his versus 2:20 „foedera et horrenda trepidam sub virgine
puppem” Valerii imperitiam in lucem profert: quonam modo
cum favore excipere poterimus amorem puellae, quam statim
audimus non innocentem esse neque puram, sed quae horrenda
nautas pavore perturbatura sit? Venefica virgo, fratris et
liberorum interfectrix ‚ dira Iasonis perfidiae ultrix , quam caede
cruentam currus draconibus iunctus in Asiam revectums est,
ante oculos surgit. Non semel sed saepius Valerius futura
significans virginem, quam Apollonius finxit scelere liberam
neque se ipsam curantem dummodo Phrixi filii et Iason,
carum caput, salutem nanciscerentur, contaminavit argumento
plano mutato, quod ValeriuS‚ hac re quoque ab Apollonio
differens, ita amplificaturus erat ut scelera et flagitia Medeae
complecteretur. Neque versibus 222—223 „ante infidi tamen
exequar astus Soligenae falli meriti meritique relinqui inde
canens'' excusat filiam, nam (cf. 5 : 490—491) in Iasonem
ne hospitem quidem et vellus aureum erepturum regi omnia
conari licebat.

