67

poetae esse Olympum beatosque deos canere sed poetici
ingenii et vigoris inopia Homeri et Vergilii sectatores multa,
quae et pietate erga deos vacant et iocosa veritate Homerica,
finxisse iterum Valerianum carmen docet. Iuno enim, narrat
Valerius, inimicissimo sibi heroi in silva caedenti ornum insi-
diatur. Deorum regina cervum pulcherrimum Hylae venandi
cupido offert, qui velocitate puerum fallit eumque ad fontem
devium avertit, quem transsilit Hyla pone se relicto. Quem
sitim explentem nympha videns, cui Iuno Hyla'm maritum
promisit, gratum sponsum in humidam sedem suam detra·
hit. Quod Iunonis facinus mirum est nec Valeriano argumento
ipsi concinit. Iuno enim et sociam Minervam 1) decipit et
-ArgonautaS, quibus singulari studio favet, innoxios fortissimo
viro iniuste privat , ut odio in Herculem indulgeat. Iuno quoque
crudelis prima quaque luce ventum secundum adsidue movet,
ut Hercule relicto Argonautae, qui maerentes neque tamen
Herculem petentes tempus terunt, profectionem praecipitent.
Typhus tamen impatiens morae nautas cunctantes increpat
sed Iason dubius, quid faciat nec quidquam iubere ausus hoc
arbitrium penes socios esse dicit. Rixa inter Telamonem et
Meleagrum coorta 'tandem proficisci decernunt , neque certiores
facti quaenam futura sit sors Herculis, neque lite inter
utrumque heroem composita, quod in Valerii carmine maxime
desidero.

 

1) Missam in Colchidem ut inter regem Aeeten, Medeae patrem, et
Persen Medeae matrimonii spe destitutum foedus nectat (492—508).

