7

de Argonautis fabula exstitit: coloniae deductae, civiles
turbae, mercandi studium, invidia metropolis in novam colo-
niam: haec omnia ex hominum memoria evanescere, facta
regiae domus, quae Minyis praefuit, extolli coeperunt et
celebrari. Quo factum est ut non colonia a Minyis in remotas
terras deducta materies fabulae fuerit sed longum Iasonis
iter ad vellus aureum reportandum. Quod autem ad argumentum
attinet itineris in remotam terram Orientem versus facti,
mente percipiendum est Graecis semper navigandi studio ultro
procedentibus et mercaturae fines dilatantibus magis magisque
illum ultimum orbis terrarum angulum recessisse. Origo enim
fabulae nostrae antiquior est quam coloniae a Graecis in
Pontum Euxinum deductae, quo factum est ut Colchis postea
terminus itineris habita sit.-

Videamus, qui hanc fabulam non iam epicis carminibus
celebratam sed evanescentem et admodum vagam tractaverint
et quibus regionibus, fluminibus, maribus poetae Argonautas
vagatos esse finxerint. Hesiodus, vel qui sub eius nomine
latet, in Theogonia 992—‘1002 argumentum Argonautioorum:
Peliae iussa, Iasonis labores, Medeae in Iasonem amorem,
filiumque Medeum natum breviter exposuit. Nec in Homeri
neque Hesiodi carminibus ‚ fontibus antiquissimis, qui exstant ,
Colchidem nomen inveniri, est animadvertendum. In Odys-
seae libro XII perlegendo unusquisque in incerto haerebit, utrum
vat-es antiquitus finxerint Argonautas regionem remotam,
cui magis magisque recedenti Colchidi nomen postea datum
est, in Oriente sitam petivisse an occidentales regiones
tantum adiisse (cf Od. μ 1-10, imprimis 3 et 4 et μ 66
seq.) Apparet versum 3 Orientem ipsum significare. At 61
Πλαγκταές legimus Argo navem Iunonis ope praeternavigasse,

