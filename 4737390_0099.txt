0. Valeri! ΗιοαΙ munuum ntor sexum.

Mars primo dubius, quas acies, quae castra sequatur pugnam
praecipitat, ubi audivit Persem legatos missurum esse, qui
Argonautas suae voluntatis et fraudis tyranni moneant.

Versibus 33 seq:

Hinc age Rhipaeo quos videris orbe furores,

Musa mone: quanto Scythiam molimine Perses

concierit, quis fretus equis per bella virisque.
Valerius iterum aperuit, quas res imprimis dignas, quas
caneret, censeret. Omnia armorum, vestimentorum, vulnerum
genera, pugnas et caedes variatas descripsit, dum armamen-
tarium epicum vacuefacit. Liber sextus potius rheton‘ca exerci-
tatio est ad horrenda bella canenda, quam dignus qui publici
iuris fiat. Verisimile esse mihi videtur, Valerium hoc proe-
lium inseruisse ut posterior carminis pars Aeneidi similis esset⁷
qua Vergilius bella ab Aenea cum Italicis populis gesta, cecinit.

Vae tempori, quod tale quid laudavit, vae poetae, qui
talis studii aequalium suorum fautor esse voluit! Num quid-
quam ad huius epici carminis argumentum ipsum pertinet?
Si Perses Aeetae copias et Argonautas profligasset, Iasonis
socii aut interempti vellus aureum in Graeciam reducere
non potuissent aut Perses sua sponte cedens et donum offerens
amorem Medeae et Iasonis irritum reddidisset. Proelium autem
aequo Marte commissum longum et inutile additamentum est.

