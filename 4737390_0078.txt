64

ut amore desistant sed nusquam eum ante alios celebratum esse.
Sed quum tot mythographi argumento detorto Herculem Argo-
nautarum ducem fuisse finxerint, moderatio Apollonii, qui mui-
tas Heracleas perlegit, laudanda est. Alexandrinus enim secun-
dum fabulae originem carmen composuit. Mythum enim hunc
spectare ad navigationes per maria nondum explorata factas et
nihil commune habere cum fabulis de Hercule fictis 1) hocloco
iterandum est. Inter Argonautarum autem iter et calydoniam
venationem analogia haec est: utrumque factum vatum carmini-
bus magis magisque increbuit, quo factum est ut paene omnes
heroes celeberrimi mythologici temporis sociorum numero ad-
scripti sint. Sed fieri non potuisset, ut coram Hercule nihil agente

Iason in Colchide labores ab Aeete rege mandatos perficeret.
Hylas autem iuvenis ab Hercule pio amore dilectus peridoneam
herois amovendi occasionem poetae attulit. Antequam inter
utrumque poetam comparationem instituam, animadverten-
dum est quam singulari temperantia et decore pro aetate
sua usus sit Apollonius. Ut ignotas et diras vel taetras
fabulas multis nominibus ornatas enarrarent, imprimis quae ad
adulteria et libidinem pertinebant, aequales potissimum operam
navabant 2). Nec Venus ipsa huic turpi studio satisfaciebat.
Ereta, amasiorum et amatorum patronum, variis elegiis canere
solitus erat Phanocles, qui etiam finxit Orphei amasium Calain
fuisse et eadem elegia explicavit, quare Thraciae mulieres signis
notatae sint et Lesbus arte musica praestet. Callimachus quoque

 

1) Diodorum laboribus Herculis enarrandis adductum esse, ut Argonau-
tarum facta narraret (4 z 40 : 1) iam monui. Quae causa fuit ut eo
quoque auctore Hercules sociorum dux fuerit.

2) Cf. narrationes de Daedalo a rege Kokalo vel a Minois filiis inter-
fecto, de Hypermnestra etc.

