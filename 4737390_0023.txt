9

Euxinum tum ignotum et periculosum de Argonautarum
itinere narrationem satis arcanam et occultam reddebat ut
miracula et monstra addi possent et corona intentis animis
aurem rei novae et inauditae praeberet. Post autem Homerica
tempora cum mare Euxinum magis peterent Graeci multasque
colonias (ut Sinopen anno 740) deducerent, regionem, quam
Argonautae dicebantur adiisse, eadem ratione longius remotum
itineris terminum fuisse 1) finxerunt, neque rediisse nautas
per Asiae flumina et regiones sed per inhospitales terras
septentrionales, ut Timagetus narravit iter fecisse Argonautas
per Celticam et mare Tyrrhenum (Sobel. 4:259), quem Tima-
getum Apollonius magna parte secutus est, quod attinet tantum
ad reditum. Mimnermus in elegiis quas Nannoni dicavit, Argo-
nautarum iter quidem commemoravit, neque Colchidern
nominavit 2). Pindarus autem primus materiem undique
dispersam et fluctuantem in novam formam oden Pythiam IV
redegit, qui etiamtum, ut Hesiodus, Argonautas per Asiam
et mare Erythraeum rediisse narrat, inque eo reditu Lemni
moratos esse. Eumelus Corinthius in Κορινθίᾳ συγγραφῇ primus
Colchidem itineris terminum fuisse statuit.

Tragici quoque diversas fabulae partes tractaverunt:
Aeschylus in dramate satyrico Ἀργὼ ἢ κωπευσταί (Dind. p. 101);
Hypsipyle, Phineo, Cabiris‚ Lemniis, Circe (drama sat. Dind.
p. 107) ς Sophocles in Lemniis, Colchidibus, Rizotomis , ScythiS,
Amyco (Dram. sat. Dind. p. 125); Euripides in Phrixo,

 

1) Cf. de analogia inter Argonautarum iter sensim paulatimque dila·
tatum et inter Aeneae magis magisque progredientis errores et variam
stationes: nouvelles promenades archeologiques. Horace et Virgile. par
Gaston Boissier Paris. 1890.

2) Bergk fragm. 11.

