2

rem suam egerit. Sed antequam carmina ipsa epica pertractem ‚
de fabula Argonautica nonnulla breviter in memoriam revocare
non inutile opus esse reor.

Apollonius Rhodius et Valerius Flaccus, qui eum imitatus
est, fabulam de Argonautarum itinere uterque epico more
narravit. Temporibus, quae aetatem historicam praecedebant,
Graeci fuerunt qui poesin epicam, qua prima usi sunt, brevi
tam elegantem et perfectam reddiderunt ut omnibus, qui
postea vixerunt, illustre ornamentum litterarum Graecarum
et exemplum imitatione diligenti perdignum exstiterit. Vox
autem popularis magnus et praecipuus fons est, unde poesis
opica haurienda est3 post labores et proelia fidibus et cantu
gaudere inter epulas soliti, illustrare coeperunt homines et lau·
dibus celebrare omnia quibus animi tum imbuti erant, proelia,
ludos, amores etc. Factum aliquod memorabile saepe effecit
ut ei adiungeretur ratio vivendi, mores populi ‚ studia, amores ,
irae. Quid mirum mulieres et viros summis virtutibus prae-
ditos, quae illo tempore remotissimo in honore erant, heroum
et heroinarum loco habitos esse et dignos existimatos summa
veneratione et pietate. Ilias autem et Odyssea sunt celeberrima
carmina in quibus omnia, quae Graecorum nono et octavo
saeculo viventium propria erant, luculentissime expressa et
tradita sunt. Dolor Achillis, post Troiam captam magna maria
emensa et errores victorum, deinde civiles perturbationes ante--
quam sedes patrias et matrimonia sua occupaverant, funda—
menta erant grandis et ampli operis, quo indolem Graecae
gentis et religionem penitus perspicere possumus. Eo tempore 1)

 

1) W. E. Gladstone in Landmarks of Homeric Study insanias suas de
Homericis carminibus parvo libello complexus ut iuventutem corrumpere
possit falsis et imbecillis sententiis, contrariam opinionem profert 5 (cap. VI).

