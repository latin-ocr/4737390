66

eumque apta et rei accommodata afferre. Ventus enim adversus
Herculi optimam occasionem dedit vires iactandi sed ventus
secundus nocte ortuS, quo frui properant nautae, et noctis
umbrae sociorum crimen diminuunt. Mox gravi calamitate sub
solis ortum patefacta fortis Telamon Iasoni ipsi obstupefacto
convitiatur: ducis ipsius culpa hoc factum esse, qui veritus,
ne Hercules omnem gloriam ob salvum reditum et ob vellus
receptum in se trahat, socium omnium fortissimum reliquerit,
seque Argonautas deserturum esse minatur. Quo minus vertant
puppem, impediunt suis viribus iactabundi Boreae filii (postea
poenas pro ea audacia daturi) et Glauci vaticinium monentis fato
Herculem, qui laboribus regis Eurysthei confectis inter coeli·
colas versaturus sit, et Polyphemum (cuius casus 1344—1357
narrantur) esse relictos. Quo vaticinio socii de utriusque amici
sorte securi nulla contumelia et nullo scelere iter pergere
possunt. Quidquid de Glauco fata canente cogitas, concedas
necesse est Argonautas eius adhortatione proditionis crimine
absolvi. ·

Hoc Apollonii argumentum (1172—1357) Valerius (3 : 487
—740) interventu Iunonis auctum depravavit 1). Non cuiusque

 

1) J. Stender (de Argon. ad Colchos usque expeditione fabulae historia
critica) demonstrat (pag. 48) de Hercule Hylaque et de Argonautis fa-
bulas longe ante Pindarum ad Cium sedem habuisse ibique concrevisse.

In Mysia enim, ubi Hercules ab Argonautis relictus est, Ciae coloniae
fuerunt. Pindarus secundum Stender, quantum erui potest, primus Hercu-
lem inter Argonautas fuisse adfirmavit. Id enim non modo eo, quod ante
eum nusquam Hercules additus est Iasonis sociis sed etiam testimonio Scho-

Hastae ad Pyth. IV τ 303 demonstratur: πάντας Σοφοκλῆς ἔν ταῖς Annulo-t
τῷ δράματι καταλέγει τοῦς εἷς τό Ἀργῶιον densam-ac σκάφος καὶ Αἰσχύλος
ἓν Καβείροις. Ὁ δὲ Πίνδαρος συσταλῆναι τόν Ἡρακλέα τοῖς Ἀργοναῦταις φησίν.
ὡς δὲ ἓν Μυσίᾳ ἐξῆλθεν ἐφ’ ὕδρευμα, κατελείφθη παρὰ τᾶν Ἀργοναυτῶν.

