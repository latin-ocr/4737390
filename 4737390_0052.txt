38

auctam , describeret. Animadvertendum est Graecorum sanam
mentem necromantia aliisque rebus arcanis plerumque caruisse.
Ulixis enim extra Graeciae proprie dictae fines vagati erroribus

memoria de illo tradita adiunxit Circes artem magicam. At ·

in regionibus, quarum populi barbaris essent intermixti vel
ab Ionica et Dorica gente minus originem traherent, imprimis
divinationi illi studere solebant Graeci. Quod factum esse
cognovimus in Thessalia et parte Graeciae septentrionali
et insulis ubi Kabirorum et Orphica mysteria exstiterunt.
Apud Romanos autem, populum religiosissimum, qui omnia,
quae ad cultum deorum pertinebant, diligenter observabat,

> magica ars et arcanus Averni lacus ritus magno in honore

fuit. Omnia autem, quae de Medeae veneficiis narrata sunt,
longe differunt ab aliis mythis et tot variis Graecis fabulis,
sed in Thessalia 1) propriam sedem habere videntur. Hoc Aesonis
et Alcimedes magico ritu enarrato, noster et Thessalica 2)
quaedam inseruit et quae aptissima erant ad Romanas aures
mulcendas. Sed in Valerio minus approbo, quod pro suae
aetatis ingenio et moribus mortem voluntariam Iasonis parentem
praetulisse narravit et quod in maximis Aesonis hortis descri-
bendis magnificentiam et luxum 3) villae Romanae suburbanae
descripsit, quae a rudi vivendi ratione temporis abhorret,
quo prima omnibus necessariis rebus ornata navis maritima
nuper profecta erat.

Parvo Aesonis ‘filio a regis satellitibus interfecto, quem

 

1) in Boeotia quoque et Corinthi. cf. adn. 2 pag. 4.
2) Val. Flam. VI : 447 et 448.

3) Quamquam Valerius in descriptione admodum vagis et incertis
indiciis utitur, necesse est intelligamus haec omnia fieri in horto maximo
et magnis arboribus adumbrato.

