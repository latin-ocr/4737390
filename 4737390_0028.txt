14

licos concitat ut una cum Aesonide „ ventos parentibusinex-
pertos’' (97) temptarent. Ecce omne Graeciae robur coit,
Faunis Amnibusque navem laudibus extollentibus. Cum Iuno
Herculem quoque et carum ei iuvenem Hylam in heroum
numero esse videt, indignatur hominem sibi inimicissimum
non hieme et undis posse exstingui nave vehentem, quae
prima divina ope per maria vias inventura sit 90—120.
Paucis verbis incertis narrat poeta quo modo navem aedi-
ficarint. Multis ambagibus varios picturae honores et ornatus 1)
describit, quibus tempore remotissimo recens gens humana
primam navem exornaverit (120—149)!

Miranda nave adspecta stupens Iason mente agitat quae
pericula parentibus relictis et filiis undis expositis immineant,
de bono eventu desperans dubitat utrum inultus pericula
subeat an potius Acasto arrepto crudelem tyrannum ingenti
luctu afficiat. Ecce omen prosperum, aquila Iovis unguibus
raptam agnam eripiens‚,alis se tollit: quo viso erectus animo
facile regis filio iam dudum gloriae cupido persuadet ut una
cum Argonautis iter faciat; in profectione ipsa Acastum
navem escensurum esse, inter eos convenit (149—183).
Quamquam Graecis et Romanis moribus licebat inimicum
quam plurime laedere ‚ hoc Iasonis dolo Valerius argumento suo ,
ut erat, valde offecit: profectio enim navis fugae similis facta
est et ducem navis primo maria aperturae magnanimum et
fortem virum esse decebat neque tot virorum ope adiutum
pericula vereri sed ipsum sua sponte ea petere.

Navem iam perfectam humeris subeunt nautae, in mare
deducunt, Neptuno, Zephyris, Glauco, Thetidi aras statuunt„

 

1) Cf. 1 ε 273 auratis corymbis.

