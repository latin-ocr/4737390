72

usque poetae intelligamus. Quanta enim arte et veritate'Apole
Ionius nobis miserrimum et macie confectum senem-depinxit

(194·=208)l Victum Phinei et promptum animum ergo oraculi ,
consultores, dona civium gratorum, benevolentiam et amorem, ’

quibus Phineus et Paraebius se adiuvant, admodum desidero
in carmine Valerii, qui saepe longas digressiones ab argu- a
mento alienas inseruit. Agnosco illam moram in Thynea
regione unam esse e multis, quibus animos lectorum delec-
tandi causa mythographi et poetaeArgonautarum iter ador-
naverint. Sed Apollonius poetico ingenio tales digressiones
in formam certam redigere, status rerum hominumque mores
depingere et illustrare solet copia imaginum gratissimarum et
comparationum ita, ut epicum carmen Alexandrinum, quamquam
multa doctrina et locorum hominumque nominibus laborans,
abundet arte et venustate. Longo vaticinio Phineus Argonau-
tas docet regiones, flumina, quae Haemoniis viris praeter-
naviganda sint: quae materies multo labore et industria
multis e scriptis conquisita, ut e scholiastarum adnotatio-
nibus videmuS, consuetudines illius saeculi et doctrinae
ostentationem indicat. Quamquam animadvertendum est
Apollonium naturae amoenitatem et situm locorum grato et
vario modo descripsisse. De Valerio autem Flacco nihil habeo
quod dicam: Apollonium imitatus non laude dignus est, si
bona et grata mutuatus est, nec ignoscendum est ei, si
recepit quae Apollonii Rhodii bibliothecae praefecti munus
et disciplina excusare potest (Val. Flacc. 4 ε 421-636, Apol.
2 ε 178-536).

Postridie mane Argonautae iterum mare petunt, auctore
Apollonio minime pavidi, secundum Valerium resides formi-
dine (626). Phineus enim iis quoque de rupibus Cyaneis

