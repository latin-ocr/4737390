33

fluctusque ad sidera tollit. Franquntur remi. Bene enim
fecit: nam etiamsi non omnia facta singula poetae enarranda
sunt, non neglexit Vergilius res gravissimi momenti indicare
ne vaga et incerta sit descriptio. Lucianus 1) satirico modo
suo narrat fuisse historicum, qui affirmaverit se suis oculis
vidisse dracones (audiverat enim insignia haec militaria vexillis
adstricta esse neque intellexerat, quid significaretur) vivos in
hostes coniectos ‚magno terrore percussisse milites, cum ille
alter Thucydides pugnam ne pictam quidem viderit. Dubito
an noster nave non vectus sit! Confer quoque de inepta Valerii
exaggeratione Verg. Aen. 1 ε 121 et 122 : „laxis laterum compagi-
bus omnes accipiunt inimicum imbrem rimisque fatiscunt” et
‘VaL Flacc. 637, 638 „cum protinus alnus solvitur et vasto puppis
mare sorbet hiatu.” Tanta undarum et procellae vi fractos
nautas audacis incepti poenitet et (vide miram poetae fictionem,
cum Minyae prope litus et mare habitarent, quae iis semper
ante oculos versabantur> „non hiemem missosque putant
consurgere ventos ignari, sed tale fretum. 2) Tum murmure
maesto: hoc erat, inlicitas temerare rudentibus undas, quod
nostri timuere patres” 625—628. Talem ignorantiam et im-
peritiam heroes soli attingere possunt: homo ipse minor minora
captat. In quot et quantos errores abducitur poeta ‚ quod menda-
cio se fefellit Argo fuisse primam navem! At risum movere
non desistit noster: quamquam antea nulla magna navis per
mare longum iter facere solita erat, nihilominus cognoverant
nautae esse rupes Cyaneas et verebantur, ne illico concur-

 

1) Quo modo sit historia conscribenda (39).

2) Exaggeravit etiam Diodori expositionem, qui dicit homines anm
Argo navem tantum lintribus uti solitos esse.

3) Cf lib. 1:60,198 et 2 ε 382.

3

