47

Valerius videtur primus finxisse Thoantem in Tauricam Cherso-
nesum evasisse, nulla alia causa nisi quod conveniunt nomina
patris Hypsipyles et eiuS, quo regnante Iphigeniain Tauricam
Chersonesum translata est. Idem invenitur in Fabulis Hygini
C. 15. Cum autem constet hunc Fabularum librum non scrip-
tum esse ab Hygino, Augusti aequali, verisimile esse videtur
posteriorem fabularum scriptorem, cui Argonautica exspectatus
fons fuerit, hanc narrationem e Valerio hausisse. Suo arbitrio
tantum hanc novam rem Valerius inseruit consilio et studio,
quod mythographorum proprium est, quo persaepe duae
fabulae in unam conlatae sint et mythi simpliciores facti
fabularum contrahendarum cupidine. Quo modo videmus fabulas
de Medea et Iphigenia adeo a mythographis intermixtas esse
ut crediderint Diodorus et Dracontius Medeam et Iphigeniam
eandem mulierem fuisse, quae Dianae Tauricae cultum Thebas
sive Iolcum transtulerit. Sed nullum locum invenimus ubi Dianae
et Iunonis cultus ita fuerint coniuncti ut Iunonis sacerdotem
simul Dianae Tauricae sacrificiis perfunctam esse videremus
(Stender 33). Nec in Thessalia neque Thebis cognovimus
Dianam cultam esse nisi in Boeotiae capite Dianam Eucliam
(sed non Tauricam) cf. Paus. IX: 17 : 1 et Plut. in Arist. c. 20.
Stender (pag. 34) recte demonstravit Medeam Tauricae
Dianae sacerdotem separandam Qesse a fabula de Iasone, ut
postea additam a mythographis, neque Medeam Scythicam
eandem esse quam Iphigeniam sed Scythicam pro Colchide
positam esse, cum haec fabula in regione nominanda admodum
fluctuaverit. Quae omnia fusius pertractavi ut et proferam de
Medea et Iphigenia Taurica Stenderi gravissimas conclusiones
et moneam simplicem et venustam carminis componendi

' rationem Apollonii, a quo supervacua doctrina aliena est.

