32

ventos magnopere fremere et aequora poscere. Quorum furorem ‚
ut saepe fieri solebat, non iam comprimere ausus, Aeolus
ventos e carcere dimisit. Ut equi, quos adductis habenis
auriga retinere non valuit, iugo fracto abruptisque loris hic

atque illic caeco impetu ruunt, sic procellae vehementi stridore Α

111 mare praecipitant et magnos fluctus ad navem volvunt.
Aeolum ventos compescere non posse, novum documentum
est, res ad deorum naturam et ad mythologiam pertinentes
a Valerio non intelligi. Eos enim proprie esse physicas pote-
states humanam formam indutas neque minime iis invitis sed
nutu eorum vicissitudines in coelo et in mari et in terra
fieri, nemo est qui nescit. Multa quidem mutat mythologia
fabularum originem non iam curans, sed tota earum natura
detorta imperitiae poetam a vera doctrina alienum incusat.
Utrum Boreas ipse Aeoli imperio subiectus an sui iuris sit,
qualis denique sit, Septentrionalis regionis custos an ventum
de his omnibuspoeta nos celat. At utique ipse in navem non
corruit, cum in ea parte maris Aegaei venti a Septentrionibus
orientes persaepe maximo damno navigia afficiant. Quo tempore
Boreae omnibus viribus agendum erat, arcano et miro modo
e conspectu abierat. Quamquam autem Valerius Vergilium imi-
tatus est, nihilominus errores nonnulli risum movent: 618

excussi manibus remi conversaque frontem

puppis in oblicum resonos latus accipit ictus,

vela super tremulum subitus volitantia malum

turbo rapit, etc. 618-621,

Valerius nescit, quum arrecto malo et velis passis venti
secundi propellant navem, numquam nautas remis uti
solere! Vide enim rerum ordinem in Aeneidis 1 : 103: talia
iactanti stridens aquilone procella velum adversa ferit,

 

