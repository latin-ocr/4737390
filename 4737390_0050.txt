36

triremi et post equitem sedet atra cura — sero iustam eius iram
veretur. Dux igitur anxia mente praesagit, quid in patria a
furente rege miseris parentibus et sibi immineat. Pelias dolore
sui impos in litore navem evanescentem oculis, quam diutis-
sime potest, frustra persequitur, ut olim Minoia cohors
Daedalum alis sublimem se tollentem vidit. Apollonius Rhodius
tantum narrat Peliam veritum, ne ab Iasone, aemulo suo,
regno expelleretur, maris et peregrinae regionis periculis obie-
cisse eum omni culpa vacantem. At in Valerii carmine misericor-
diam movet ille, crudelis quidem tyrannus sed amantissimus
pater , qui filio rapto iustas poenas ab Iasone eiusque parentibus
sumere decrevit (709—729). Parentum autem mors Argonauta
rum ducis imprudentiam et inutile facinus aggravat et magna
contumelia eum afficit. Scrobe facta et cruore effuso umbra
progenitoris Crethei in hortis evocata, ut futura canat, Alci-
medae et Aesoni vaticinatur filium eorum Iasonem salvum in
patriam rediturum esse, at eos ipsos mox a rege ultionis
cupido interfectum iri. Famulorum clamor monet instare
mortem misero seni, qui sacra praecipitat, ut solemni ritu
peracto Crethei umbra ad Manes redire possit. Quid faciat?
Dubitat an ad mortem usque patria virtute se non defendat. Par-
vum autem filium volens „magnos animos et fortia discere facta''
sibi et uxori aequo animo mortem consciscere decernit. Morum
, et aetatis heroum rationem habenti afferre potest admiratio-
nem senem mortem voluntariam pluris quam defensionem sui
ultimam aestimare. Valerius autem ante oculos exempla
habuit sui temporis, quae ipse laudare videtur. Multi enim,
qui aegre ferentes rei publicae instituta obsolevisse et cives
Romanos unius imperio subiectos esse, nec verba nec vultus
compescere potuerant, coniuratione patefacta et spe reipublicae

