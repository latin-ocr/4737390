6

coloniae, quae metropolis invidiam moverint, et splendidum
'illud anathema a Solis filio Aeeta custoditum ad orientem 1)
quoque, Solis regnum, pertinere, is, qui mythis et fabulis
perspiciendis operam dederit, fortasse mecum statuet.
Mythologiae autem proprium est ut ea, quae notabilia fuerunt
quaeque per nonnulla saecula gens aliqua facere solita fuerit,
in unum exemplum contrahat et neglecta rerum veritate
homines ipsos eorumque mores illustriores faciat. Qua ratione

 

Oneirocr. II ε 154 et Paus IX ε C 22 (de Mercurio κριοφόρῳ patrono
pecudum, deinde pecuniae et mercaturae), Tarquitium vatem Etruscum

‘ in Macrobio Saturn. 3 ε 7.

Sagacissime demonstrat Weichert hanc fabulam non spectare ad the·
sauros in solis regione inventos, quia fabulae ipsius argumentum sit vellus
e Thessalia, Minyarum regione, in orientem transportatum, quod Iason
cum sociis revexerit. Item draco et dentes, quae semina horrifica viros
armatos genuerunt, Boeotica elementa sunt in Colchidem translata. Quare
huius fabulae origo ex iis, quae ad Thessaliam Minyasque pertineant,
explicanda est.

Sane quam inspicias digna est expositio, quam K. O. Miiller (Orcho-
menus 156-171) de hominibus in deorum honorem mactatis attulit,
neque negandum est a rege Athamante frustra tentatum liberorum sacri-
ficium fabulis de Phrixi fuga divulgatis partim subesse, sed opinor hanc
fabulae orig-inem evanuisse postquam coloniae deductae, itinera maritima,
commercium propria huius mythi elementa fuerint. Admodum enim mi-
rum est, quod aries Hellen et Phrixum sublimes avexit et fabula contra
docet vellus aureum reportatum, non liberos salvos in patriam reductos
esse. Pro Abrahami filio et pro Iphigenia, quae postea salva in patriam
Orestis et Pyladis ope rediit, agnam et cervam positas esse memoriae
traditum est, quae ratio longe a Phrixi et Helles liberatione differt.

1) Sine dubio pro certo haberi potest vellus aureum ad orientem
(Aeetes enim Solis filius est) referri solitum esse. Materies fabulae admo-
dum vaga et diffusa fuit, quod nou litteris mandata erat neque certa
forma stabilita.

