37·

liberandae frustrati voluntariam aut sua sponte aut Caesaris
nutu mortem sibi consciverant. Imprimis enim patricii (Caecina
Paetus anno 42 et Thrasea Paetus 66, Seneca philosophus, Luca-
nus multique alii) Stoicis praeceptis imbuti et maiorum integri·
tatem recentis temporis degeneratis moribus praeferentes Cae-
sarum regnum evertere conari non numquam ausi erant. In Stoi-
’ corum grege Valerium fuisse verisimile videtur. Tantum quidem
apparet eum multa derivasse de philosophia 1), quae veram
virtutem regnum esse et reipublicae libertatem restituendam
esse docens ita consuetudine recepta erat, ut etiam in aula
imperatoria Stoicorum placita, dummodo ne usu valerent,
Juliorum comites sectatores invenerint. Tota hac narratione
temporis sui mores et opiniones illustrat poeta coronam
delectandi causa. Aeson multa mala in Peliam precatus, ut
membris cara suorum manu direptis sera mors Peliae effugia
crudeliter claudat (804), sanguine taurino una cum uxore
hausto interiit. Suppliciis, quae Peliae in futurum minatur
Aeson, more suo diligentissime descriptis poetam dilataturum
fuisse argumentum usque ad crudelis regis mortem concedes,
si conferas, quae de Mopsi vaticinio dixi 2).

Odysseae 1. XI, horrenda sacrificia, quibus Horatius Canidiam
ep. 17 :6 ludribrio habet, Vergilii Aen. 1. VI, Lucani Pharsalia
Valerium sine dubio inlexerant, ut fusius Iasonis parentum
mortem, quam e Diodoro 3) derivavit, arcano ritu et sacrificiis

 

1) Animadvertendum est in Valerii carmine Iovem esse inexorabilem
Fati a se ipso constituti auctorem et rectorem, et Valerium plebem ad-
modum contemnere cf. ⁷1 populus levis et 761 mutabile vulgus.

2) vide pag. 15.

3) cf. Diod. 4 : 50 ε 1 et 2. Narrat Pelian Iasonem coegisse sangui-
nem taurinum bibere et uxorem, quam Amphinomen nominat, se ipsam
heroice gladio interemisse.

