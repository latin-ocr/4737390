GGHGLUSW.

Quamquam tot et tanta discrimina sunt inter utrumque
poetam, utrique commune est, quod vixerunt aetate, quae
successit florenti arti poeticae populi Graeci et Romani, et quod
argumentum non minus quam poeseos genus a sua aetate
alienum tractaverunt. Quo autem modo uterque munere func-
tus est? Apollonius Rhodius et Valerius Flaccus ab indole
gentis suae non aberraverunt sed quae propria sunt Graeciae
et Latii, in utriusque poetae Argonauticis quoque inveniuntur,
quibus gens omnium artium disciplinarumque et inventrix et
cultrix populo duro, militari, forensem usum et artem rhetori-
cam exercenti opponitur. Homerica poesis, splendidissimae artis
Hellenicae origo finis quoque litterarum Graecarum fuit. At
„tempora mutantur et nos mutamur in illis”, ut dixit Horatius,
et Graeci quoque mutati. Nulla rhapsodorum familia Apol-
lonii Argonautica declamatione auxit, ut Aeolica et mox
Ionica gens composuerunt Iliadem et Odysseam, nulla virtus
heroum doctissimos bibliothecae Alexandrinae praefectos in·
flammavit, non dii et deae iis iam cordi erant, iacebat religio,
nec Argonautica mores et totam vitae rationem docent. Multa
autem doctrina laborant, argumentum ipsum non est ingens
proelium a Graecia contra Asiam gestum, spectat tantum ad

