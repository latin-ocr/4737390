55

dare), Valerius nihilominus Romanae gentis originem ausus est
in memoriam revocare, studio demonstrandi iam antiquissimis
temporibus Troianum populum floruisse nullo scelere neque
Α fato interiturum: cf 573 seq. „Priami sed quis iam vertere
regnis fata queat? Manet immotis nox Dorica lustris et genus
Aeneadum et Troiae meliores honores '’. Romanum imperium
felix aestimemus, quod de Argonautis fabula quoque ad eum
populum pertineat! 1) Iterum maximum discrimen est inter
Valerium et Vergilium, qui nostram misericordiam et digna-
tionem infelicis Troianae gentis commovet. Admodum laudandus
est Apollonius Rhodius, qui argumento proprio se continet neque
Argonautarum iter cuicumque fabulae adiungit, quasi esset
alterum poema de Metamorphosibus‘vel mythographi liber.
Praeterea Valerii liber secundus protrahitur imagine Helles,
in Hellesponto nautis oblata (580—614). Deinde in Propontidis
descriptione admodum frigidum est illud „reor” 618 (sic
pelago pulsante, reor, Neptunia quondam cuspis etc). Poetam
nescire vel dubitare dedecet: omnia cum vi et pondere ei
proferenda sunt, ut animis attentis eius sermones captent
omnes. Ad quae omnia, iter ab insula Lemno usque ad Cyzici
regnum , narranda , Apollonio Rhodio tantum 910-936 ‚ Valerio
Flacco 428 -630 versibus opus est. Sub secundi libri finem Vale-
rius narrat, quo modo Cyzicus nautas comiter coena semper eodem
modo descripta accipiat. Risum moveret Cyzicus quod iis, qui
prima maritima nave vehebantur, carchesia ostendit caelata,
ubi classem Pelasgorum Cyzici regis igne ardentem videre
potuit Iason, nisi Valerius dixisset classem „ratibus” (559) 2)

 

’ 1) of. 2 : 301—305 et quae de Diana dietat sunt pag. 47.

2) Animadvertendum est poetas verbo «ratis» pro «nave» uti solere,
quo Valerius obscuritate laborat.

