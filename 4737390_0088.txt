74

mentem igitur pertinet comparatio explicandi causa adhibita.
Quae omnia comparatio efficit, aliquid maioris momenti, quod
omnibus notum est, in memoriam revocans: venationem,

animalium et ferarum propria, temperies coeli, fluminum et maris ·

vim. Quare Apollonius, cum in hac carminis pas-tedescripserit
ea, quae alias comparationum mate1ies sint, comparationibus
inferioris momenti non usus bene cavit ne descriptio illa
minus alte in lectorum animos descenderet quam pro re esset.
Suo tamen loco 661—-668, ut antea 541—548 pulcherrima
comparatione usus est Apollonius.

Valerius deinde Iasonem 703—710 dubium et anxium.

Apollonius eum elato animo sociorum mentes tentantem
finxit. Idem (2 ε 669—720) bene inseruit Argonautis qui e
tanto periculo effugerint, Apollinem, lucis deum apparuisse,
quod bonum omen salvum reditum praedicere videtur.
: Deinde Argonautae praetereunt gentes, litora, promontoria,
flumina, quae Phineus vaticinio suo iis enumeraverat. Quae
omnia fusius repetita (quamquam deterrent potius lectorem
quam alliciunt) minime abhorrent, immo vero concinunt epicae
rationi. cuiusque enim vaticinii est obiter mentionem facere
de futuris, quae postea, ubi eveniunt copiosius narrantur.

Quod neglexit Valerius, qui eodemvnominum numero usus
brevitate sua omisit, quae bona et grata sunt in Apollonii
carmine. Quo factum est, ut Valerio auctore Phinei vatici-
nium longius sit quam itineris ipsius enarratio, quod a bono
carmine epico alienum est. Sic regiones et populos, quos Phineus
nominibus tantum et nonnullis additamentis brevibus sed
pulchris exposuerat, multis morum et situs locorum descrip-
tionibus, plerumque gratissimis, auxit.

Quam sententiam approbant versus 728—7 45, quibus doctum

