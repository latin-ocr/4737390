16

qua ratione Valerius usus sit ne semper ab Apollonio, exemplo
suo, pendere videretur. Bovibus mactatis, ut Apollonius
1 : 432 seq. narrat, laetatus est Idmon flammam cernens
undique e sacrificio splendentem et statim intrepidus mentem
exposuit Apollinis: Argonautas post multos errores salvos in
patriam esse reversurOS, sibi tamen tristi deorum fato mori
destinatum esse in Asiae continente. Vide quanto melius
Apollonius rem suam egerit! Vatem enim, qui mortem· pro-
videns magna dicendi vi socios cohortetur 'ut susceptum
perficiant et declaret se fato sibi imminente minime turbatum
sed virtute et officio commotum malle cum sociis exire, ut
gloriam et fatum oppetat, facile socios incredibili studio in-
flammare nemo est quin statim intelligat. Talia vociferans
augur re vera Deo plenus et ἔνθεος est maximamque vim ad
persuadendum habet. App. Rhod. 1. 432-447.

Denique sinistris Mopsi vaticiniis minime commotus, flentis
Idmonis adhortatione audita dux, sibi ipse augur maiore
auctoritate, quod intellexit Iovem ipsum haec velle et com-
mercia suo mundo „et tantos hominum miscere laboris”
(245, 246), iter facere statuit. Postrema nox paucis verbis
tantum commemoratur et non possumus quin in Herculis
Tirynthii herois aspectu haereamus. Adveniunt Chiron et
puer Achilles, qui non vinum nec signa curat, tantum in
ducibus et ante omnes in Hercule stupet. Quae in memoriam
revocant Achillem Scyro in insula ab Ulixe studio armorum
detectum esse. Hoc autem loco Chiron et Achilles ab Argo-
nautis ipsis animum avertunt: supervacua haec omnia sunt
nec quidquam ad rem pertinent. Precibus Pelei ut dei
filium se absente tueantur, omnibus viae calor additus est
(271), quod sane inexspectatum est et temere dictum apoeta.

