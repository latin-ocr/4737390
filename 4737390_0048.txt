34

rerent 3). Hercules solus fortem virum se praebet cf. 634
(magnanimus spectat pharetras et inutile robur Amphitryonides).
Nonnullis autem ex Aeneide sumptis Iasonem melius ducis mu-
nere fungentem inducere potuisset Valerius, cf Aen. 1 :97 ubi
exclamat Aeneas: Mene Iliacis campis occumbere non potuisse.''
Iason tamen nec socios adhortatus neque ipse quidquam ad
socios servandos molitus ingentes animos concepit, postquam
metus et pericula destiterunt et hiems Neptuni interventu furere
quievit. Sacrum amictum 1) indutus et Aesoniam pateram tollens
iterum a Diis tranquillum mare et salvum reditum precari
ausus est. Quod ad Neptuni interventum pertinet, iterum
comparationem inter Vergilii et Valerii expositionem insti->
tuemus, quo apparebit hanc quoque Argonauticorum par-
tem magnis vitiis laborare. In Aeneide Juno, ut ventos
emittat, facile persuadet Aeolo, quod regnum ei conciliaverat
(65-81). Cum hiems et naves Troianas et mare ipsum
vexaret, Neptunus magnanima indignatione incensus, quod
in suis ipsius finibus potestas spreta esse sibi videretur,
caput undis extulit et ventos abire iussit, quo classis afflicta
e summo discrimine erepta est. In Valerii Flacci Argonauticis
ventos nullius iussu sed suo furore concitatos Neptunus,
cuius plurimi intererat, utrum homines mare navigantes
imperium tenerent an ipse, blandis Iunonis et Minervae verbis>
facile permotus ille, quiin deorum contione tacuerat, intercessit,
ne prima navis undis obrueretur. Quamquam maxime au-

 

1) Has externas nugas maximi momenti esse existimat Valerius, cf.
ardenti ferro 488. Phineus quoque sine vittis et lauro vaticinari non
potest cf. 2 : 548. Quae omnia a veritate naturae aeque longe absunt
atque scenicus apparatus, quo aequales nostri utunturin dramatibus laetis
illis, quibus nomen est opera comique.

