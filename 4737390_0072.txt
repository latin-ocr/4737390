 

58

pietate et prudentia iram deorum evitare suamque felicitatem
retinere conati sunt, docet Alexandrinus 1), qui a tragoedis
sumptum tragicum terrorem et misericordiam argumento
suo inseruit. Iterum Valerius multo plus mythologicis nugis
laborat 2) quam ApolloniuS, qui grata modestia rem exposuit.
In tot caedentibus et cadentibus viris longo ordine nomInatis
(58—249) ita, ut mortes et vulnera nimia exaggeratione
narrata cognoscamus, et inter Castoris, PolluciS, Herculis,
(iterum comparatione 162-167 eum dignatur Valerius) tot
aliorum egregia facta virtus Iasonis ducis plane evanuerit,
Apollonius, tantum 31 versibus ad pugnam describendam
usus, caedem Cyzici ab Iasone factam melius in lucem profert.
Nonnulla laudanda esse in Valerii carmine: miserrimum
casum Medonis‚ qui moriens Herculem agnoscit, nocturnum
urbis terrorem, luctum Cyzici uxoris et questus, qui tragoe-
diae 3) monologo similiores sunt quam epicum carmen decet,
animadvertere velim. Funera breviter sed vi quadam et pon-
dere ab Apollonio descripta apud Valerium luxuriosiora sunt
quam illo saeculo, quod primam navem maria navigantem
vidit, exspectari potest. Valerius finxit zephyris vocantibus
segni luctu et lacrimis Argonautas in litore tempus trivisse
et denique Iasone auctore Mopsi sacrificiis liberatos culpa
profectos esse. Quibus descriptis crimen, quod inviti fecerant
Argonautae, a poeta plus aequo augeri apparet. Nec se con-

 

1) Cf. Apollonius 1 : 1035: τῆν (μοῖραν) γὰρ θέμις οὔποτ’ ἀλύξαι θνητοῖσιν·
πάντη δὲ περὶ μέγα πέπταται ἕρκος.

2) Confer ridiculum Valerii anachronismum 3 : 132: trepidant diro
sub limine puppes, quum agat de Typhone iam diu a Iove interempto.

3) Auctoritate Vergilii (cf. Aen. IV), tragoediis Senecae, controversum,
quibus admodum studere solebant Romani, explicari potest.

