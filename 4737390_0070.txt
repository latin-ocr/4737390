56-

constare. Ubique autem homines navigare terramque florenÎ‡
tissimis urbibus opertam esse ipse dixit Valerius: quaero hoc
quoque loco, num verisimile sit Argo fuisse primam navem
maritimam? Diodorus quidem, quem Valerius in hac re
imitatus est, totidem verbis affirmans homines antea ratibus
uti solere non offendit lectorem, quod tot urbium (quae sunt
ingentis commercii indicium) nominibus omissis breviter et
simpliciter de Argonautis fabulam narravit: quae ratio se-
cundum tam remoti et rudis temporis proprietatem est.

At Apollonius alio modo rem tractavit. Statim enim nos
docet regi adulescenti uxore nuper domum ducta secundum
oraculum quoddam cavendum esse , ne cum peregrinis proelium
committat. Diversas navis stationes (argumentum enim, quod
numquam Apollonius obliviscitur, est iter maritimum) quomodo
nautae mutare soleant, narrat poeta. De via, qualis futura
sit, interrogat Iason montemque Dindymum ascenditut latius
regionem circumspiciat. Quam rationem usitatam omnibus,
qui in ignota maria iter suscipere audent, non commemoravit
Valerius, quamquam finxit Argonautas primos nave mari-
tima usos esse! Apollonius Gigantum, gentis ferocissimae
et in ulteriore regionis parte habitantis excidium, quod
Valerius omisit, narravit. Ratione temporis, quo maris accolae
primi mercatura et pacis artibus eruditi sint moresque leniti,
habita intelligimus proelium cum Gigantibus factum unum
esse e multis, quod Minyae navigandi studio maria perva-
gantes aliis in terris cum incultis gentibus commiserint ad
viam praeter litora muniendam urbesque condendas. Quae
res optime convenit fabulae, quae de coloniis aliquando a
Minyis deductis nonnihil in memoriam revocat.

 

