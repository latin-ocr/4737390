28

rebus secundis diu usae nunc imminere fatum: auspiciisase
ipso missis navem esse profectam neque se quidquam mutatu-
rum esse nec minus Troianum ob Helenam raptam coepturum

bellum. Se iubere Bellonam contentam esse quod per undas ν

‚et per hiemem via ei munita esset. Nunc autem se Danaum
gentem et mox alias gloria et auctoritate sublaturum exspec-
tare velle, qui populus terrarum imperio dignus foret.
Potestate sua et petulantia elatus Juppiter, quasi omnes
Olympi incolas lacessens, ne fato et sibi resistant, Herculem
et Tyndaridas, suos et Ledae filios digito indicat iisque
multos labores vaticinatus lumine fulmineo Castorem -et
Pollucem 1) honorat. Qua re, ut plurimis locis, Iasoni non
profuit Valerii, alios ei anteponentis, expositio (531-573).
Olympum in Valerii epico carmine aliam speciem praebere
quam temporibus Homericis perspicuum est. Ut Graecis
libertate fruentibus nec ullo tempore regi servientibus sed
libere apud eum loquentibus Olympus παρρησίας tam celebratae
erat imago, sic hoc deorum consilium Caesaris satellites
humiliter et supplice voce sententiam dicentes aut vana
libertatis specie utentes et principem ipsum nihilominus
propositum suum urguentem in memoriam revocat.
’ Sed videamus quid de interventu deorum eorumque sen-
tentiis oensendum sit. Pessime fecit Valerius, quod Solem,
qui solus Argonautis graviter obniti conatur, ante omnes
induxit dicentem pro filio, Scythiae rege, quod vereretur,
ne Minyae vellus aureum ei eriperent. Sol neque imperii
sui ipsius causam dicens neque mundi et rerum rationem
habens indignus est, qui in contione deorum Argonautis

 

1) cr Diod. 4 : 32 : 2 (εί. Elmsvuur).

