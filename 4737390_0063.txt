49

„primos pelagus magnos in usus aperire’' docuit Flaccus 1: 169
quidem sed Lemniorum „rex puppis tenui contexere canna
ausus et inducto defendere tergo'’ profectus erat. Valerius
iam magis magisque pressus argumento de primo itinere
magna et omnibus necessariis rebus ornata nave suscepto,

ι callide et astute huius loci difficultate evasit! Apud Lati—

num deinde Lemniae (non iam mulieres, sed viri feroces)
pugnandi ardore inflammatae iam arma capiebant „ni Veneris
saevas stegisset Mulciber iras''. Deest sapiens Polyxonis sen-
tentia, quam apud Apollonium legimus: nam quae dicit,
nihil est nisi vaticinium inane et vana coniectura 322—325.
Statim iuvenca Veneri mactata (primum munus post multa
saecula) ad litus conveniunt ut Argonautas accipiant. Iasonem
quasi iter facientem ut animum delectet novasque res
visat, miratum, quaenam sint fumantia saxa, docuit regina
eumque cum sociis magnifica coena reficit. At iterum vide
Valerii imperitiam incredibilem et miram. Cum tot versus
consumpserit Flaccus ad caedem virorum a mulieribus
factam enarrandam, quam Apollonius tantum paucis verbis

commemoravit ‚ ne rerum statum in hac insula ignoremus,
tamen hoc scelus in Valerii carmine nullum impedimentum

affert et mulieres criminis sibi iam ne consciae quidem nec
famam veritae laute Argonautas accipiunt. Nec ullo stupore
afficiuntur nautae quod totam insulam viris et pueris

spoliatam vident. Omnia denique, quaninllnouonio (lemuribus

et animi motibus virginum et mulierum connubii cupientium

magno cum lepore enarratis laudavi, in Latino opere ad-

modum desidero. In Vergilii vestigiis haerens assectator noster
semper eodem modo sine ulla variatione coenam depingit

ratione morum et temporis numquam habita. Ut in Aeneide
4

