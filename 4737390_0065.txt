51

terra multo fertilior est aliis Aegaei maris insulis, Libenter
consentit Iason aliquamdiu in urbe manere sed regium honorem
recusat, quod dura certamina ei impedimenta sunt. Qua sen-
tentia ingenti gaudio audita mulieres et virgines omnes ad
litus descendunt hospitalia dona afferentes, ut arcessant in
urbem Argonautas. Non hieme coacti sed amore pellecti
tempus terunt, donec Hercules increpans itineris et laboris
suscepti· viros admonet. Nec Hypsipyle Iasonem retinere vult:
nam ex eius ore ipso cognoverat ei magnos labores perficiendos
esse. Maerens carissimum maritum valere iubens petit ‚ut sibi
mandatum relinquat, quod perficiat, si Dii sibi concesserint
ut pariat. Admiratione et amore iam postremo amplexu eam
tenens Iason, pius filius, respondet: si fato non destinatum
sit se in patriam reverti, filium adultum Iolcum mittat
patri et matri orbitatis solatium 1).

Si comparationem inter Apollonium et Valerium instituimus,
statim videmus Alexandrinum hanc digressionem multis venustis
et facetis rebus ornavisse‚ omnia, quae ad mulierum iram et timo-
rem et gaudium pertineant, veritate et grato lepore descripta
esse, denique poetam rerum seriem tam plane et dilucide
narrasse, ut facile meminerimus talem caedem et connubium
tempori propria esse, quo bellis et gentium migrationibus
ν civitates turbatae persaepe spuriam prolem natam viderint
adulterio uxorum ‘cum servis aut advenis facto. Valerius autem
interventum deorum inanem nimisque exquisitum adhibuit,
longam et plane inutilem digressionem de caede mulierum
interposuit, quam post Argonautarum adventum Lemniae
mulieres ne celare quidem conatae sunt quasi nullo scelere

 

1) Valerius 1 : 824 alterum quoque filium commemorat ut posterior
mythographus semper ornare et augere argumentum solet.

