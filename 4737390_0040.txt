26

·- Apud Ovidium legimus VI: 720 Metam: ·

Vellera cum Minyis nitido radiantia villo

per mare non notum pn’ma petiere carina.
κ Ρο1631 fieri ut Ovidius Diodorum inspexerit , quem Valerius
hic atque illic imitatus est. Diodorus fortasse e Dionysii
Mytilenaei libris de Argonautis rivulum deduxit aut ipse
omnium historicorum facile princeps fabularum scriptor et
mythographus- secutus est alium scriptorem minus notum,
qui narravit primam navem, cuius nomen et casus cognoverat,
fuisse primam navem, quae exstiterit.

Narravit enim Diodorus 4:41 :1 Iasonem primum sub Pelio
monte navem, mole ceteroque apparatu longe maiorem quam
consuetudo ferret, aedificasse, cum ratibus illa tempestate et
lembis navigarent. In his Diodorus. lectorem non offendit,
quod Herculis vitam et labores exponens Argonautarum iter
(erat enim Hercules quoque in numero sociorum) accurate
quidem sed breviter narravit. Abstinuit ne innumerabiles
urbes et splendidum luxum insereret, quod ineptissimum
fuisset in fabula de primae navis itinere neque concinit tem-
pori, quo iis nondum inventis, quae ad laute et bene vivendum
necessaria sunt, homines inculti erant et rudes moribus. Ei
tamen Diodori et Valerii expositioni totius fabulae argumentum
repugnat: Phrixum enim in longinquas terras, advenisse
eamque famam in Graec-ia percrebuisse fabula sumit , quo
intelligi potest navibus iam antea uti solitos Graecos. Non
nego Valerianum argumentum de itinere primae navis longae
omni momento et gravitate carere, sed opinor luxuria et morum
magnificentia, quibus describendis Vergilium est imitatus,
Valerium. suum argumentum detorsisse. Quamquam epicum
est poetam Homeri et Vergilii exemplo de suo tempore non-

