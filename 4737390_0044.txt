30

argumentum cum simplicitate et sanitate Alexandrinus poeta
rectissime tractaverat, deos inducere eo, quo fecit, modo
conatus, toto coelo aberravit.

Rerum autem status talis est , ut Iuno et Minerva Argonautis
faveant , Mars et Sol iis officiant , quorum dubitationibus spretis
Juppiter fatum perfici iussit. Utrum dii Jovis imperio cedant,
an fato resistere velint, ne uno quidem verbo Valerius communi-
cat. Quae res maximi momenti omissa poetae imperitiam et
vitia prodit. Alios contra deos minorum gentium, tempestate
demissa, insidiatos esse Argonautis Iove invito apparebit, cum
Sol et Mars, in quos tanta vi invectus est, minis eius deterriti,
ne Argonautas ullo malo afficiant, nihil moliri ausi sunt.
Quod alii mox Solis et Martis causam defenderunt, Valerius
in Argonauticis suis utriusque auctoritati et perpetuitati car·
minis nocuit. Neque enim nefas suisset, si Sol et Mars, qui fatum
avertere non possent, conati essent Iovem fallere et periculis
vexare nautas. Epica enim carmina multa exempla afferunt
deos, si fato obsistere nequeant, omnis vires intendere, ut
necessitatem differant: qua. ratione Apollo, Mars, Venus nihil
omittunt, ut Troia quam diutissime maneat, nec Iovis dolorem
et iram veriti fortiter urbem adiuvant. Eodem modo Juppiter
ipse, quamquain Troiae interitus fixus et immotus manet,
Achillis ulciscendi causa sinit Graecos Hectoris impetui undique
cedere et magnum in discrimen venire, Venerem Paridem ex
ultricibus Menelai manibus servare 1), itemque Aeneam, a
Venere adiutum 2), ab Apolline e periculo eripi. Juno quoque
ipsa dominum suum et ⁴ maritum gratiae zona fallere ausa
Graecis victoriam conciliavit. In Odyssea legimus Neptunum
invicta ⁴ pertinacia ad finem usque furere in Ulixem misere

 

1) 11. 111 z 380. 2) Il. H : 312.

