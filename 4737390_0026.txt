12

apparet nonnulla libri quinti et sexti auctore Diodoro Vale-
rium auxisse. Diodorus non, ut Apollodorus 1), secutus est
Apollonium.

Ante Valerium P. Terentius Varro Atacinus Apollonii Rhodii
Argonautica in Latinum sermonem magis verterat quam
suo arbitrio usus erat: numerum quattuor librorum quoque
retinuit 1).

P. Ovidius Naso in tragoedia Medea, quae non exstat, in
epistula Medeae, quae ei adscribitur et in Metamorphosibus
VII: 1—400 fabulas Argonauticas tractaverat.

Mira Orphica Argonautica, quae exstant, ad argumentum
nostrum nihil pertinent. Non tam carmen epicum est quam
sacerdotale, imprimis Orphicum cultum et mysteria 2) explicat,
omittit aut nonnullis verbis mentionem facit earum rerum,
quas Apollonius Rhodius narravit. Christianis temporibus ad
Orphica et Pythagorica mysteria atque sacra contra ecclesi·
asticos defendenda facta esse, ut nunc exstant, F. Jacobs 8)
assentiente F. A. Wolf 4) luculenter demonstravit.

Blossius Aemilius Dracontius saeculi V sub finem inter
alia confecit parva epica carmina: Hylam, Medeam.

 

1) Cf. Prob. Verg. Georg 2 : 126 Varro, qui quattuor libros de Argo-
nautis edidit, et Quinct. 10 ε 1 : 87 Atacinus Varro in iis per quae
nomen est adsecutus, interpres operis alieni, non spernendus quidem,
verum ad augendam facultatem dicendi parum locuples,

2) De Orphicis rebus in Diodoro cf Bibl. 4 z 43 : 2, 4 ε 48 : eet 7,
4 ε 50 : 8.

3) Vermischte Schriften V 519—542.

4) Operis laudati pag. 530.

