80

A Minyis metu nox exigitur et praecipue Iason consilii
inops variis curis sollicitatur, donec luce exorta se confirmans
audax consilium init cum novem sociis in Aeetae urbem ire,
ut ignoti tyranni mentem experiatur et, si inexorabilem eum
esse cognoverit, vellus vi auferre conetur (296—328). Per
noctem Medea variis monstris et diris somniis, quae nimis
accurate futura praedicunt iterumque virginem scelestam
veneficam et parricidam demonstrant (339 et 340, 348
quoque et 349: talis . . . . Colchis erat nondum miseros exosa
parentes), „iubar ad placabile Phoebi et horrendas lustrantia
flumina noctes '' it 1). Visis hospitibus perculsam grandaeva
Henioche monet homines simillimos Graio Phrixo Graios esse
(329—362). Statim Iason a Iunone novo robore et grata iuven-
tute ita, auctus ut socios longe superemineat 2), et Medea
pulchra, qualis erat Proserpina nondum a Dite rapta (343—
347), uterque stupuit et defixus in visu mutuo haeret.
Animadvertas‚ sine Veneris interventu vel Amoris sagittis
primo aspectu Medeae et Iasonis amorem exardere. Iason
comiter erubescentem et timidum regiam filiam, quae virgi·
neo metu cunctatur vocem edere, allocutus ab ea monitus
est hostem prope urbem esse. Quod colloquium extra urbem
mirum est, cum Perses cum tot copiis eam oppugnet. A
Iunone caligine tectus famula duce templum intrat ubi rex
proceres audit et populi preces (363—406).

Operae pretium est iterum Aeneidem comparare 1 ε 411-—494
et Valerii Flacci Argonautica. Qui autem Aeneidis locus admo-

 

1) 328 et 330 non conveniunt versui 348 (cur taedas portat sole iam

exorto? .
2) c)f. sinistram comparationem 371, 372.

