69

Glaucus sortem Herculis et Polyphemi vaticinatus nautas conso-
latur; quo factum est ut confirmatis animis navigare pergerent
omnique Herculis per errorem relicti crimine absoluti sint. At
contrarium fecit Valerius. Iam monui Herculem Diodori exemplo
minus recte in latino carmine persaepe primas partes agere.
Cui a Iove nectareo rore consopito visus est Hylas ab unda
se tollere monens se a nympha raptum hunc fontem habitare,
sed Herculem nunc a sociis desertum mox caelo adfore.
Gratam umbram amplecti conatus mox soporem et vano spem
maestam resolvi actu sentit heros miserrimus (cf. 43). Quod
Hylas vaticinio Herculem consolatur sed Argonautae etiamtum
in incerto haerent de sorte infelicissimi socii, grave docu—
mentum est Valerium in carmine suo Herculem, donec in nau-
tarum numero est, Diodori exemplo (cf. Diod. 4 ε 4οὲ 1) multo
magis curare quam Argonautas ipsos. In Valerii carmine illa
digressio, quoad spectat ad Herculis vitam et labores, teres
atque rotunda est sed non satis cohaeret cum Argonautarum
itinere. Apollonius argumentum ipsum et perpetuitatem magis
curat Valerio, 1-57,

Deinde diutius aequo moramur contione deorum delibe-
rantium utrum Troiae excidium Herculi an potius mandarent
Prometheum vinculis et vulture liberandum. Hoc quoque loco
Latinus de Hercule digressione male usus doctrinam suam et
mythologicarum reru'm scientiam magis iactat quam Alexan-
drinus 58—81.

Deinde Argonautae appellunt navem in regionem Bebrycum
(99), quorum rex Amycus legem instituerat cuique peregrino
digno, quem necaret, secum luctandum esse. Nec nomina
nec regionem unde venerint, interrogans rex fortissimum
pugna singulari lacessit. Amycus est filius Neptuni, qui deus

