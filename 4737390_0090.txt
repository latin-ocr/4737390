76

Quum enim gravi vaticinio Phinei, qui praedixerat ibi salutem
et dubiarum rerum remedium nautas esse inventuros, insulae
appropinquarent, ecce subito terribiles aves prodierunt quae
acutis pennis, quas veluti sagittas in nautas coniciebant,
omnes Iasonis socios interfecturae erant, nisi prudenti consilio
Amphidamae, qui ipsius oculis viderat Herculem ingenti
strepitu sublato Stymphalides aves loco pepulisse, scutis et
gladiis concussis Argonautarum pars monstra primo a nave
et mox, cum altera pars clipeis protecta ad litus remigavisset,
ab insula propulissent. Iudicat igitur poeta Argonautas, viros
fortissimos, omnia pericula subire audere, ut propositum
assequantur. Pulchris comparationibus illud munimentum
(1073—1074), strepitum armorum (1077—1079) nautarum
tectorum securitatem (1083—1087) illustravit Apollonius.
Quae autem salus erat illa a Phineo graviter monstrata?
Phrixi filii a Colchide Orchomenum profecti ut patrium the·
saurum occuparent, naufragium fecerant prope hanc insulam,
ubi Argonautae in eos omnium rerum egenos inciderunt.
Quamquam Phrixi filii 1), quibus nomina sunt Cytissorus,
Phrontis ‚ Melas, Argus, magnis Iasonis ausis obstupuerunt,
nihilominus profitentur se promptos esse ad eius audax in-
ceptum adiuvandum. Quam totam digressionem Valerius alio
rerum in Colchide gestarum ordine proposito omisit. Damnum
praeterea , quo afflicti erant Argonautae morte Tiphyis et Idmo·
nis, reficiunt sociis quoque olim Herculem secutis sibi ad·
iunctis.

 

1) Cf. Hesiodi fragm. XCI ed. Goettling et Schol. Apoll. II ι 1123
τοὺς φρίξον παῖδας) Ἀκουσίλαος δὲ καὶ Ἡσίοδος ἔν ταῖς μεγάλαις Ἠοίαις φασὶν
ἐξ ’hoho-mu· ἰ’-ἥς Αἰήτου, καί οὗτος μέν Quem abraha τέσσαρας ’‘Apyov, φρόντιν,
Μέλανα, xvv-{cuper (Κύτωρον SchOI. Par.)-

