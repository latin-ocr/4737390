50

imber et tempestas grato sub antro Troianorum ducem et
Didonem reginam amore coniungit, sic dura hiems, nutu
Iovis et Iunonis coorta, cuius vis' et gravitas exaggerata sunt,
Iasonem et socios Lemno in insula manere et amori indulgere
cogit, donec Tirynthius heros residibus persuadet, ut animis
firmatis ingens iterent aequor. Simul ac tempestas serena
arridet, Hercule auctore profectionem parari iussit dux. Vere
Iasoni exprobrat Hypsipyle eum iter accelerare seque hanc
moram coelo tantum et cursum retinentibus undis debere.
Attamen ei dono chlamydem dat acu pictam et ornatam
variis figuris. 332—427.

Sed videamus quo modo Apollonius Rhodius nautarum in
insula moram finxerit. More epico pergit narrare e mulieribus
unam missam esse quae Argonautas certiores faceret Hypsi-
pylen reginam in urbem eos invitare. Statim intellexerunt
omnes Hypsipylen mortui Thoantis unicam filiam ei successisse.
At Iason deae Minervae donum, laenam purpuream fibula
subnectit, vario acus opere ornatam „cuius diversis picturis''
ornati vestimenti descriptionem variare conatus Valerius Hyp-
sipyles donum acu pictum finxit Val. 2 ε 410—418. splendenti
stellae similis, quam super urbe corusco fulgore emicantem
videns puella laetatur et desiderat sponsum procul a patria
bellantem (Ap. 1: 774—781), dux a laetis et mirantibus puellis
stipatus ipse oculis in terram defixis, urbem intrat. Hypsi-
pyle genas rubefacta in regia domo eum alloquitur celans
caedem, quae commissa erat in viros: noli vereri, ait, intra
moenia morari: omnes enim virile secus exclusi sunt, quod
uxoribus et liberis genuinis contemptis concubuerunt mulieribus
captivis, spuriamque prolem ex iis creatam tantum curave-
runt: ego igitur tibi patris regnum traditura sum: haec enim

