83

tem ingerens ei crimini dat, quod matrem Argonautis faventem
offendit. Qua causa a Gmcorum parte stet aut quo iure vellus
sociis vindicet, non exponit Minerva, dum Perses, deae invi-
sus, quem Mars ipse, cui vellus sacrum est, adiuturus est,
sacerdote auctore Aeeten hortatus est ut fatale vellus Graecis
dono daret. Mirum quoque est quod Minerva belli causam Marti
exprobrat, cum nullo deorum interventu Perses in exilium
eiectus bellum moverit.

Precatur deinde Iovem Minerva, 666 seq.:

da vellera, rector,
et medio nos cerne mari. Quod sin ea Mavors
abnegat et solus nostris sudoribus l) obstat,
ibimus indecores frustraque tot aequora vectae?

At Iuppiter intercedit et magna vi deposcit ne Perses de·
vincatur neque vana retentet spes Minyas finemve velint
imponere bello: in fatis enim esse Aeeten a Perse victum
Medeam e Graecia redeuntem in ‘regnum restituturam esse.
De hac deorum concione animadvertere velim Solem patrem
Aeetem, qui in tantum discrimen venturus sit, non iamde-
fendere. In Valerii carmine coelicolae proprie umbrae et
manes priscae dignitatis, sine uilo vigore et auctoritate, ne
suas quidem causas defendere valent, ut Neptunus in libro
primo et Sol in hac concione: fato et Iovis arbitrio subiectis
nihil divini neque humani superest nisi ira et fallacia.

In hoc igitur quinto libro Valerius partem itineris, appul-
sum in Colchidem, primum Iasonis, et Medeae concursum,

 

1) Insulsa imitatio Iliadis 2 : 388-390.
ἱδρύσει μέν τεν naasthan ὶμφῒ στήθεσσιν
aaran: ἀμφιβρότης, περὶ mma χεῖρα καμεῖται
&pam δέ τεν ἵππος ἐΰξοον ἅρμα τιταίνων.

